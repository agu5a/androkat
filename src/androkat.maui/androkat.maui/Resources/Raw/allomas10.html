	<h3>X. állomás: Jézust levetkőztetik, ecettel és epével itatják</h3>
    <div style="text-align:center;margin: 20px 0 20px 0;"><img src="10.png"></div>
    <div>"Amikor megízlelte, nem akart belőle inni" (Mt 27,34). Nem kívánt fájdalomcsillapítókat, amelyek elhomályosították volna öntudatát haldoklása során. <i>Öntudattal akart agonizálni a kereszten</i>, beteljesítve az Atyától kapott küldetést. Ez ellentétes volt azzal a gyakorlattal, amelyet a kivégzéssel megbízott katonák folytattak. Amikor az elítéltet a keresztfára kellett szegezniük, megkísérelték érzékelésének, öntudatának a tompítását. Krisztus esetében ez nem történhetett így. Jézus tudja, hogy kereszthalála engesztelő áldozat. Ezért akarja megőrizni éber öntudatát egészen a végsőkig. Enélkül nem fogadhatná el teljesen szabadon a <i>szenvedés egész valóságát</i>. Neki föl kell hágnia a keresztre, hogy felajánlja az Újszövetség áldozatát. Ő pap, akinek saját vére által kellett belépnie a szentélybe, miután örök megváltást szerzett a világnak (vö. Zsid 9,12). <i>Öntudat és szabadság</i>: ezek visszautasíthatatlan tulajdonságai a teljes értékű emberi cselekedetnek. A világ annyi sok eszközét ismeri az akarat meggyengítésének és az öntudat megzavarásának. Féltve, őrizve kell megvédenünk minden erőszaktól! A megengedett szándék, amely a fájdalom csökkentésére irányul, mindig tiszteletben tartja az emberi méltóságot. Mélységében kell megértenünk Krisztus áldozatát, egyesülve vele, hogy el ne essünk, meg ne engedjük, hogy az élet és halál elveszítsék értéküket.</div>
    <div><i>Úr Jézus, aki teljes odaadásodban a mi üdvösségünkért elfogadtad a kereszthalált, tégy minket és a világon minden embert a kereszten bemutatott áldozatod részesévé, hogy létünk és munkálkodásunk szabadon és öntudattal részesedjék a te üdvözítő művedben. Neked Jézus, főpap és áldozat, tisztelet és dicsőség mindörökkön örökké. Amen.</i></div>
