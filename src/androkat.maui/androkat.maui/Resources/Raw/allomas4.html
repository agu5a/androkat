	<h3>IV. állomás: Jézus találkozik édesanyjával</h3>
    <div style="text-align:center;margin: 20px 0 20px 0;"><img src="4.png"></div>
    <div>"Ne félj, Mária! Kegyelmet találtál Istennél. Íme, méhedben fogansz és fiút szülsz, és Jézusnak fogod nevezni. Nagy lesz ő, a Magasságbeli Fiának fogják hívni; az Úr Isten neki adja Dávidnak, az ő atyjának trónját, és uralkodni fog Jákob házában mindörökké, és királyságának nem lesz vége" (Lk 1,30-33). Mária emlékezett ezekre a szavakra. Gyakran visszatért hozzájuk szíve titkában. Amikor a keresztúton a Fiával találkozik, különleges erővel talán éppen ezek a szavak jutnak az eszébe. "Uralkodni fog... királyságának nem lesz vége..." - mondta az égi üzenet. Most pedig, amikor halálra ítélt Fiát látja, amint viszi a keresztjét, amelyen meg kell halnia, emberi szavakkal ezt kérdezhetné: hogyan teljesedhetnek be ezek a szavak? Hogyan uralkodhatna Dávid háza felett? S hogyan nem lesz királyságának vége? Emberileg ezek a kérdések érthetőek. Mária azonban arra is emlékezik, hogy miután hallotta az angyal üzentét, ezt válaszolta: "Íme, az Úr szolgáló leánya vagyok, legyen nekem a te igéd szerint" (Lk 1,38). Most azt látja, hogy ezek a szavak mint <i>a kereszt szavai</i> teljesednek. Mivel anya, Mária mélységesen szenved. Mindenesetre most is azt válaszolja, mint akkor, az angyali üzenetkor: <i>"Legyen nekem a te igéd szerint!"</i> Így, mint anya öleli át a keresztet az isteni elítélttel. A keresztúton Mária mint a világ Megválójának Édesanyja mutatkozik. "Ó, ti mindnyájan, akik az úton jártok, tekintsetek ide, és lássátok: van-e hasonló az én fájdalmamhoz, a fájdalomhoz, amely most ért engem" (Siralm 1,12). A fájdalmas Anya szól így, a végsőkig engedelmes szolgáló lány, a világ Megváltójának Édesanyja.</div>
    <div><i>Anyánk, aki végigjártad a kereszt útját Fiaddal, szenvedéstől meggyötörten anyai szívedben, mégis mindig emlékezve a te legyen! szavadra, és belül bizakodva, hogy az, akinél nincs lehetetlen, beteljesítheti ígéreteit. Így könyörgött értünk, és a jövendő nemzedékek fiai számára azért a kegyelemért, hogy hagyatkozzanak Isten szeretetére. Add, hogy szemben a szenvedéssel, a visszautasítással, a próbatétellel, akkor is, ha hosszúra nyúlók és kegyetlenek, sohase kételkedjünk szeretetében. Jézusnak, a te Fiadnak tisztelet és dicsőség mindörökkön örökké. Amen.</i></div>
