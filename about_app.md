# AndroKat

Az AndroKat 2012.10.09-én indult el, mint római katolikus irányultságú alkalmazás android operációs rendszerrel működő telefonra.

## MOTTÓ

"Az istentisztelet, az erkölcsi élet, a hivatalok és funkciók s minden más arra való az Egyházban, hogy ezt az isteni szeretetet viszonozza Istennek, illetve megjelenítse, közvetítse a világ számára." (Barsi Balázs)

## CÉLJA

Egyesíteni – amennyire lehet – a jelenleg elérhető katolikus mobil alkalmazások és weboldalak nyújtotta lehetőségeket, szolgáltatásokat.
A napi imádság/elmélkedés támogatása de nem az idézetek gyűjtögetése.
Nem célunk, hogy boltban kapható könyveket ingyen letölthetővé tegyünk.
Ne feledjük azt, hogy "... a munkás megérdemli a maga bérét" (Lk 10,7), támogassuk a katolikus könyvkiadókat is.

## SZOLGÁLTATÁSOK

Online rádiók hallgatása. Vigyázat, mobilnet-tel sokba kerülhet.
Hírcsatornák követése.
Evangélium és más napi elmélkedés, lelki olvasmány.
Szentek napi idézetei.
Letölthető, hallgatható hanganyagok napi evangéliumról és egyéb elmélkedések.
Katolikus és egyéb magazinok, blogok.
Keresztúti elmélkedés.
Katolikus és egyéb weboldalak. Csak élő internetkapcsolattal működik!
Katolikus és egyéb videók. Csak élő internetkapcsolattal működik!
Legfontosabb, legismertebb imák gyűjteménye.
Gyónás előkészítő, benne ima, lelki tükör, lelki olvasmányok. Lehetőség egyéni jegyzetre. A gyónás menete és leírása.
Letölthető epub és pdf könyvek. Könyvek letöltéséhez internetkapcsolat szükséges. Olvasásukhoz egy ePUB olvasó alkalmazás szükséges.
Napi szent a liturgikus naptár szerint.

## TOVÁBBI SZOLGÁLTATÁSOK

Az alkalmazás alapvetően offline üzemmód használatát hivatott segíteni, amit lehet. Az alkalmazás indításakor letölti a telefonra a legfrissebb anyagokat (ha van élő internetkapcsolat), így onnantól akár internet nélkül is olvashatóak az anyagok.
Hasznos lehet reggel (5-6 óra után) még otthon "betárazni" a telefont, így már buszon és metróban már olvashatjuk is kedvenc dolgainkat.
Nyilvánvaló, hogy állandó internetkapcsolatot igénylő szolgáltatásokra ez nem igaz. Pl az online rádió, videók stb.

Egyes olvasható anyagok elmenthetőek a kedvencekbe.
Mivel a telefonon tárolt régebbi offline anyagok időközönként újakra cserélődnek, így ha valamit megszeretnénk hosszabb ideig tartani, azt érdemes a kedvencekbe menteni, vagy elküldeni magunknak emailben.

Egyes olvasható anyagok megoszthatóak a telefonon korábban telepített vagy gyári alkalmazásokkal, pl. email.

A beállításoknál állítható a betűméret.
Hány darab anyag tárolódjon a telefonon (offline adatbázis). Ezzel elkerülhető, hogy ez az alkalmazás túl sok helyet foglaljon el a telefonon.
Illetve itt törölhető a kedvencek és az offline adatbázis. Utóbbi természetesen újra feltöltődik a legelső internetre kapcsolódás alkalmával, de csak a legfrissebb anyagokkal.
Állítható mely oldalak jelenjenek meg az alkalmazásban.

A kapcsolat oldalon van az elérhetősége a fejlesztőknek, akik nyitottak minden ötletre, kívánságra és észrevételre.
Az alkalmazásnak vannak közösségi oldalai, és van webes verziója is! Így nem kizáró ok, ha valakinek másfajta telefonja van ;)